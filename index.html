<!DOCTYPE html>
<html>
    <head>
        <meta charset="utf-8">
        <title>Project: Blog</title>
        <style>
            
            p{
                margin: 0;
            }
            
            h1 {
                font-size: 1em;
                font-style: italic;
                font-weight: bold;
            } 
            
            h2, h3 {
                font-size: 2em;
                line-height: 1;
            }
            
            body{
                font-family: sans-serif;
                font-size: 17px;
                line-height: 1.5;
            }
            
        </style>
        
    </head>
    <body>
        
        <h1>Huffpost: il blog</h1>

        <h3>Contenuti</h3>
        <ul>
            <li>Per una risposta seria ai disturbi del comportamento alimentare fuori dai tabù e dall’ombra</li>
            
            <li>Convivere col virus senza più sensi di colpa</li>
        </ul>
        
        <h2>Per una risposta seria ai disturbi del comportamento alimentare fuori dai tabù e dall’ombra</h2>
        <h6>Postato il 09/01/2021</h6>
        
        <img src="https://upload.wikimedia.org/wikipedia/commons/0/03/Feet_on_scale.jpg" width="550px">
        
        <p>Nell’era della globalizzazione il rapporto con il cibo è sempre meno influenzato dalla natura e sempre più condizionato dalla cultura, almeno nelle società occidentali. Questo rapporto è spesso contradditorio, con il cibo sempre più inteso come bene di consumo invece che come nutrimento ed il corpo come contenuto, piuttosto che contenitore, dell’identità.</p> <br>

<p>In questo contesto si diffondono i disturbi del comportamento alimentare (DCA) o disturbi dell’alimentazione, vere e proprie patologie caratterizzate da un’alterazione delle abitudini alimentari e da un’eccessiva preoccupazione per il peso e per le forme del corpo. I principali disturbi dell’alimentazione sono l’anoressia nervosa, la bulimia nervosa e il disturbo da alimentazione incontrollata (o binge eating disorder - BED). I manuali diagnostici, inoltre, descrivono anche altri disturbi correlati, come i disturbi della nutrizione (feeding disorders) e i disturbi alimentari sottosoglia, categorie in cui rientrano quei pazienti che pur avendo un disturbo alimentare clinicamente significativo, non soddisfano i criteri per una diagnosi piena.</p> <br>

<p>Soffrire di un disturbo dell’alimentazione sconvolge la vita di una persona e ne limita le sue capacità relazionali, lavorative e sociali. Ci sono vari fattori di rischio che determinano l’insorgenza e il permanere del disturbo. In primis i fattori predisponenti, ossia tutti quei fattori che possono essere genetici, psicologici o ambientali, che aumentano la vulnerabilità di una persona a sviluppare il disturbo dell’alimentazione. Poi i fattori precipitanti, che consistono in eventi o situazioni che scatenano l’insorgenza del disturbo. Infine, ci sono i cosiddetti fattori di mantenimento, ossia tutti quei fattori che impediscono il ritorno alla normalità.</p> <br>

<p>Ad essere colpiti sono principalmente i giovani (e giovanissimi) e le donne. Si stima che circa 3 milioni e mezzo di persone nel nostro Paese soffrano di una qualche forma di DCA di cui circa 2 milioni nella fascia adolescenziale o pre-adolescenziale. Secondo i dati del Ministero della salute tutti i disturbi dell’alimentazione sono più frequenti nella popolazione femminile che in quella maschile: negli studi condotti su popolazioni cliniche, gli uomini rappresentano il 5-10% di tutti i casi di anoressia nervosa, il 10-15% dei casi di bulimia nervosa.</p> <br>

<p>Non è difficile credere che ci sia un collegamento tra i canoni estetici a cui i soggetti più interessati da DCA sono esposti: un interesse morboso per il corpo femminile e in genere verso l’immagine “ideale” a cui si dovrebbe aspirare secondo i canoni dettati dalla moda, dai mass media e dai social. Oltre agli aspetti sociali e culturali che possono in parte dare una spiegazione della maggiore prevalenza dei disturbi del comportamento alimentare nelle donne, non vanno tralasciati gli aspetti psicologici, legati a patologie pregresse (anche se non diagnosticate).</p> <br>

<p>Nella Regione Lazio, già nel 2016 si stimava che 211mila persone soffrissero di DCA: 17mila erano i casi di anoressia, 76mila quelli di bulimia e 117mila i disturbi alimentari di alimentazione incontrollata. Per quanto riguarda la prevalenza annua (% di persone affette in un anno) di Disturbi del Comportamento Alimentare nella Regione Lazio, si stima per l’Anoressia Nervosa una prevalenza del 0,3%, per la Bulimia Nervosa del 1,3%, per il Bed del 2%.</p> <br>

<p>Nel percorso terapeutico di una persona affetta da DCA, la continuità assistenziale è riconosciuta come uno degli aspetti fondamentali della prognosi del paziente stesso. Per garantire tale continuità è necessaria la presenza di una rete regionale di servizi specialistici che collaborano sinergicamente tra di loro, al fine di fornire il più adeguato livello di assistenza e diminuire la probabilità di drop-out durante i passaggi di setting terapeutico. Per il trattamento dei disturbi alimentari è infatti necessario un approccio multidisciplinare, integrato a tutti i livelli di assistenza che curi tanto l’aspetto clinico-nutrizionale quanto quello psicologico, attraverso un lavoro d’equipe che richiede strutture e personale altamente specializzati.</p> <br>

<p>Non di rado i pazienti vengono ricoverati in reparti psichiatrici, spesso nell’errata convinzione che la somministrazione di farmaci sia sufficiente ai fini della guarigione o sono costretti a spostarsi dalla propria Regione per ottenere cure adeguate.</p> <br>

<p>Non possiamo continuare a sottovalutare una problematica così seria per i giovani, le donne e le famiglie. Come istituzioni abbiamo il dovere di monitorare, offrire il più ampio supporto a tutti i soggetti coinvolti nella lotta ai DCA. Anche per questo ho deciso di impegnarmi in prima persona a partire da un ordine del giorno presentato alla legge di stabilità regionale con il quale chiedo un impegno serio a implementare e potenziare la rete integrata dei servizi e degli interventi di presa in carico sanitaria e di cura dei disturbi alimentari. Si chiede inoltre di assicurare, in particolare, in ogni ASL, presso il “Servizio ambulatoriale territoriale per i disturbi alimentari” la presenza minima di personale con specifiche competenze nell’area dei DCA e, infine, di promuovere, all’interno delle strutture sanitarie, l’individuazione di appositi locali separati dai Centri di Salute Mentale, al fine di non stigmatizzare le pazienti o i pazienti, spesso giovanissimi, che soffrono dei disturbi dell’alimentazione.</p> <br>

<p>Un impegno di serietà per dare voce e visibilità a tante e tanti che hanno bisogno del supporto delle istituzioni, noi ci siamo.</p> <br>

        <h2>Convivere col virus senza più sensi di colpa</h2>
        <h6>Postato il 09/01/2021</h6>
        
        <img src="https://upload.wikimedia.org/wikipedia/commons/thumb/c/c4/Coronavirus_COVID-19_face_mask_in_supermarket.jpg/1200px-Coronavirus_COVID-19_face_mask_in_supermarket.jpg" width="550px">
        
        <p>Finalmente si è capito che il Comitato tecnico-scientifico, che da quasi un anno ha in mano le chiavi delle nostre libertà, non è un blocco monolitico. In una interessante intervista su Qn, il coordinatore Agostino Miozzo ammette che si litiga all’interno di quell’organismo, e non poco. Ammette che affiora stanchezza anche tra i virologi e i consulenti del Governo e che si percepiscono nitidamente le frizioni tra chi vorrebbe superare la linea del terrore e chi si ostina a professare la “religione del lockdown”.</p> <br>
        
        <p>E lui prende una posizione netta: “L’immunità di gregge si otterrà solo a vaccinazione collettiva ultimata. Ma serve troppo tempo, il Paese non può aspettare la fine dell’anno. Le categorie produttive sono al collasso e la gente è profondamente ferita sul piano psicologico. Bisogna convivere col virus correndo un rischio calcolato. E’ ora di permettere delle aperture, pur sapendo che la curva si alzerà”.</p> <br>
        
        <p>Ci voleva tanto per dire queste cose di buon senso? Era proprio necessario esasperare così tanto a lungo l’opinione pubblica con divieti contraddittori e di dubbia utilità e uccidere centinaia di migliaia di attività produttive non consentendo loro di aprire neppure nel periodo natalizio? E al danno, la beffa. Alcuni giornali hanno lanciato l’allarme “contagio da Covid-panettone”, accusando implicitamente di negligenza tutti gli italiani che hanno osato festeggiare il Santo Natale in famiglia. In base a statistiche tutte da asseverare sul piano scientifico, arrivano a sostenere che sette contagiati su dieci hanno contratto il virus durante il cenone. Un modo come un altro per accrescere i sensi di colpa e incutere paura nelle persone già enormemente provate da lockdown, incertezze comunicative e palesi manifestazioni di incompetenza e inadeguatezza da parte della politica.</p> <br>
        
        <p>Ora alle parole di Miozzo seguano fatti concludenti. Famiglie e imprese vogliono tornare pienamente a vivere, in sicurezza. Si smetta di scaricare sui cittadini le colpe e le patenti incapacità di chi governa e si metta mano al più presto a protocolli equilibrati e ragionevoli per consentire la riapertura di scuole, università, musei, cinema, teatri, ristoranti, bar, palestre, piscine, luoghi di produzione culturale, di ricreazione e di cura integrale della persona, attraverso un confronto con le categorie e gli addetti ai lavori e non con decreti calati dall’alto ed elaborati da chi ha perso da tempo ogni contatto con la realtà. L’illusione della vaccinazione di massa e dell’immunità di gregge, mentre la casa brucia, il Paese non può proprio permettersela.</p> <br>
        
    </body>
</html>
